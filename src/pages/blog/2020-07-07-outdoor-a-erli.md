---
templateKey: blog-post
title: Outdoor a Erli
date: 2020-07-07T05:14:26.201Z
published: true
description: >-
  Alla scoperta dell'Alta Val Neva percorrendo i sentieri curati dalla Proloco
  di Erli.
featuredimage: /img/sentiero_anello_erli_praetto_vista_gazzo.jpg
tags:
  - sentieri
---
Da diversi mesi la **Proloco** ha iniziato un'opera di selezione e pulizia di alcuni sentieri scegliendo in base alla bellezza del percorso, semplicità di percorrenza e alla storia che li lega al paese.

Sono stati mesi di impegno e fermento, un gruppo nutrito di soci della proloco (che ringraziamo), si è reso disponibile alla pulizia, manutenzione e segnalazione dei sentieri ([maggiori informazioni in questo articolo](/blog/pulizia-sentieri)).

E' stata rinnovata la segnaletica completa di tempi di percorrenza e a breve verranno anche apposte mappe che consentano una migliore fruizione in loco dei percorsi.

Se vuoi passare una giornata immerso nella natura scoprendo la nostra valle ecco l'elenco dei sentieri che ti proponiamo (in continuo aggiornamento).

## Anello Erli - Praetto
Sentiero di **difficoltà escursionistica (E)**, con partenza e arrivo nel centro del paese, dal [Ristorante Bar Da Lisetta](dalisetta.it).
Il tempo di percorrenza è di **circa 2h e 30m** ed è segnalato con **cartelli indicatori e segnavia bianco - rosso**.

Si tratta di un **percorso ad anello** che, partendo **dal centro del paese**, sale attraversando la **borgata Costa** e con percorso **panoramico** arriva a scollinare dietro il *Bric Curlo* per raggiungere la frazione **Praetto**.
Il **ritorno avviene su percorso diverso** che, attraversando il bosco sottostante, raggiunge la strada comunale percorrendola per un breve tratto fino a riprendere nuovamente il vecchio sentiero. Interessante in questo tratto l'antica **fornace per la cottura della calce**.

[Clicca su questo link per maggiori dettagli, mappe e tracciato gps](/sentieri/anello-erli-praetto)

## Anello delle Borgate

Sentiero **turistico (T)** anche questo con partenza e arrivo nel centro del paese, dal **Ristorante Bar Da Lisetta**.
E' un **percorso ad anello** che partendo dal centro del paese permette, in **circa 2h**, di visitare la maggior parte delle antiche borgate che compongono il paese.
Dalla **frazione Costa** è possibile proseguire a destra seguendo il percorso panoramico (cartello indicatore) oppure raggiungendo direttamente attraverso la strada comunale asfaltata la frazione **Poggio**.
Dalla frazione **Panizzara** è possibile visitare la frazione **Bassi** o raggiungere direttamente il punto di partenza.

## Erli - Cerisola o Arma Veirana

Meraviglioso percorso che dal centro del paese, sul tracciato della **Via del Sale**, raggiunge i ruderi dell'antica *chiesa di San Zanne*, attraversando le frazioni **Panizzara, Caffari, Carpeneta** per poi inoltrarsi lungo il torrente Neva (alcuni brevi passaggi attrezzati sugli scogli del fiume) fino al bivio che porta all'[Arma Veirana](http://armaveirana.it) o a Cerisola.
E' possibile scegliere anche di visitare prima l'**Arma Veirana** e poi, tornando sui propri passi di percorrere l'ultimo tratto che porta a **Cerisola**.
Il ritorno avviene sullo stesso percorso. 
La tipologia di sentiero in questo caso è **Escursionistico impegnativo (E+)**.

[Clicca qui per maggiori dettagli, mappe e gps](/sentieri/erli-cerisola)




 
